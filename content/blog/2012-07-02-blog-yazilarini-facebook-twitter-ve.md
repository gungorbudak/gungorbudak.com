---
author: Güngör Budak
date: '2012-07-02T14:08:00.001+03:00'
slug: blog-yazilarini-facebook-twitter-ve
tags:
- blog yazılarını otomatik facebook'ta yayınlamak
- blog yazılarını facebook'a aktarmak
- blogspot
- linkedin
- blogdan linkedine
- blogdan twittera
- twitterfeed
- feed
- blogdan facebooka
- twitter
- facebook
title: Blog Yazılarını Facebook Twitter ve LinkedIn'e Yönlendirmek
year: '2012'
---

İlgilendiğim bir konu üzerine bir blog açıp, bilgilendirici yazılar yazmak uzun süredir aklımda olan bir şeydi. Sonunda ufak ufak yazılarıma başladım. Umarım şu ana kadar güzel gitmiştir.

Bu yazıda blog başlığıyla çok alakalı olmayan "konu-dışı" bir konudan bahsedeceğim.

Yazılarımı kolay bir şekilde geniş kitleye ulaştırmak için sosyal medyayı kullanmak istiyordum ama her seferinde yazının bağlantısını kopyala-yapıştır yapmak hiç de basit bir iş değil.

Aramalarım sonunda bunu, blogumuzu Facebook, Twitter ve LinkedIn hesaplarımıza bağlayarak aynı anda yeni yazıları yönlendirebildiğimiz bir araç buldum. Bit.ly adresine sahip hepimizin tanıdığı URL kısaltma servisi <a href="http://twitterfeed.com/" target="_blank">twitterfeed</a> adında bir başka servisle bunu yapıyor.

Şunu ek olarak söylemeliyim ki, eğer yazınızı Facebook profilinize değil de sadece Facebook sayfa(lar)ınıza yönlendirmek istiyorsanız da, bu aracı kullanabilirsiniz.

Twitterfeed'e ister bilgilerinizi girerek, ister Open-ID ile Blogger, Facebook; Twitter gibi hesaplarınız aracılığıyla kayıt olduktan sonra oldukça basit kullanıcı arayüzünden blog akışını (feed) girerek ve sonra da istediğiniz sosyal medyaları seçerek hemen yazılarınızı yönlendirmeye başlayabilirsiniz.

Başka yöntemler de var, ancak bu en basiti olarak gözüme çarptı. Eğer ileride daha iyisi bulursam, mutlaka onu da yazarım.

**Düzenleme**

Twitter hesabımda bu yönlendirme (ve ya aynı zamanda Google Feedburner'ı da denediğim için onunla) ilgili bir sorun yaşadım. Hesabımı askıya aldılar ve birkaç e-posta sonunda tekrar kullanıma açtılar. Her iki servisi de deniyor olduğum için emin değilim ama biri sorun yaratıyor. Belki de aynı anda çalıştıkları için bu oldu. Henüz emin değilim ama Twitter'da böyle bi durum var. Facebook ve LinkedIn'de sorun yok, çalışmaya devam ediyor.
